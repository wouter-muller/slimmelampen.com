---
layout: blog
title:  Een introductie tot de slimme lampen van Philips Hue
image: blog-posts/post1.jpg
---
## Wat is slimme verlichting?

Slimme lampen zien er net zo uit als normale gloeilampen, en je stopt ze ook gewoon in je bestaande lampen. Het grootste verschil is dat een slimme lamp een draadloze verbinding heeft met je netwerk thuis waardoor er een wereld aan nieuwe mogelijkheden voor je open gaat. Een ouderwetse lamp kun je vaak alleen aan of uit doen, maar slimme lampen zijn dimbaar (je kunt ze harder of zachter zetten), en de wat duurdere modellen hebben alle mogelijke kleuren die je maar bedenken kunt. Verder kun je je lampen aan en uitdoen met bijv. je telefoon of tablet. Maar je kunt ook bepaalde acties automatiseren. Bijvoorbeeld dat al je lampen automatisch uit gaan als je het huis verlaat. Of dat je lampen bij zonsondergang automatisch aangaan, maar dan alleen als je ook daadwerkelijk thuis bent. Door dit soort dingen staan je lampen minder vaak onnodig te branden (je kunt ze zelfs op afstand uitzetten), en kun je op lange termijn energie besparen, zeker omdat slimme lampen over het algemeen al erg weinig energie verbruiken. Bovendien gaan slimme lampen heel erg lang mee (bij normaal gebruik meer dan 10 jaar), waardoor je minder vaak nieuwe lampen hoeft te kopen.

## Wat kun je er precies mee?

De meeste mensen kopen slimme verlichting waarschijnlijk niet om te besparen maar omdat het vooral heel erg leuk is om mee te spelen, en het je dagelijkse leven écht makkelijker kan maken. Hier zijn wat leuke voorbeelden van wat je er zoal mee kan doen:

<ul class="c-list --basic">
  <li>Bij zonsondergang automatisch je lampen aan</li>
  <li>Elke ochtend op een in te stellen tijdstip gewekt worden door lampen die langzaam aan gaan</li>
  <li>Een sensor gebruiken in bijv. de badkamer zodat de lampen automatisch aan gaan als er iemand in die ruimte is</li>
  <li>Lampen laten reageren op muziek, bijv. voor een kinderdisco</li>
  <li>Aan het eind van de dag alle lampen in je huis uitzetten vanuit je bed via je telefoon</li>
  <li>Lampen laten knipperen als er een belangrijke e-mail binnenkomt</li>
  <li>Door middel van je stem de lampen bedienen</li>
  <li>Lampen worden blauw als het buiten begint te regenen zodat je nog net de was kan binnenhalen</li>
  <li>De lampen laten knipperen als je bijna thuis bent zodat ze weten dat je er aan komt</li>
  <li>Lampen automatisch aan als je je huis nadert (ideaal als je je handen vol hebt met bijv. boodschappen)</li>
  <li>Lampen automatisch uit als je het huis verlaat</li>
  <li>Bijv. elke avond om 23:30 alle lampen automatisch uit</li>
  <li>Knipperende lampen bij een binnenkomend gesprek op je telefoon (handig met slapende kinderen)</li>
  <li>Als je op vakantie bent een simulatie instellen, zodat het lijkt alsof je thuis bent, waardoor dieven jouw huis zullen overslaan</li>
  <li>Bij een doelpunt van je favoriete voetbalclub gaan je lampen knipperen</li>
</ul>

Op dit moment is het systeem van Philips Hue het systeem wat zich tot nu toe het meeste bewezen heeft. Het werkt ook erg goed samen met iPhones en iPads door de Homekit ondersteuning. IKEA heeft sinds kort ook slimme lampen in het assortiment en daar horen we ook goeie verhalen over.


## Wat heb ik er minimaal voor nodig?

Om met Philips Hue te beginnen heb je sowieso een <a href="https://www.amazon.de/gp/product/B016151IPI/ref=as_li_qf_sp_asin_il_tl?ie=UTF8&tag=meerstadnet-21&camp=1638&creative=6742&linkCode=as2&creativeASIN=B016151IPI&linkId=71cacaa2ac4ced6f37a882f9631b6670&language=nl_NL" rel="nofollow" target="_blank">Hue Bridge</a> nodig (dit is de hub waar alle lampen draadloos op aan worden gesloten), en minimaal één Hue lamp of andere Hue lichtbron.

## Is het moeilijk om dit aan te sluiten?

Het Philips Hue systeem heeft een uiterst gebruiksvriendelijke smartphone app (voor iOS en Android), die je door het proces heen leidt.

Eerst sluit je de Bridge met een netwerkkabel aan op je router. Die zit bij de meeste mensen in de meterkast en dat is ook een prima plek voor de Bridge. Daarna is het een kwestie van de Hue lampen in jouw eigen lampen draaien, zorgen dat de lampen aan staan (stroom hebben) en de lampen laten herkennen door de Hue Bridge. Vanaf dat moment kun je de lampen via je smartphone bedienen, scenes creeëren die overal bij passen en routines maken om bepaalde handelingen te automatiseren. Het is belangrijk dat je ouderwetse lichtschakelaars altijd op de "aan" stand staan zodat de Hue lampen altijd stroom hebben.

## Conclusie

Slimme verlichting is dé manier om je huis niet alleen slimmer te maken, maar ook om sferen te creëren die met ouderwetse lampen gewoonweg niet mogelijk zijn. De slimme lampen zijn weliswaar iets duurder dan 'normale' lampen, maar daar krijg je dan echt een kwaliteitsproduct voor terug waar je voor lange tijd heel veel plezier aan kunt hebben.
